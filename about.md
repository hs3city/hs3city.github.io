---
layout: page
title: o nas
permalink: /about/
menus: header
---

### JESTEŚMY HUBEM TECHNOLOGICZNYM
Hackerspace to przestrzeń łącząca specjalistów wielu nauk technicznych, na różnym etapie rozwoju zawodowego, a także osób, których świat technologii jest pasją. Nasze szeregi zasilają akademicy, inżynierowie (zarówno ci z wieloletnim doświadczeniem, jak i ci świeżo po studiach), biolodzy, majsterkowicze, hobbyści oraz artyści i humaniści.

### REALIZUJEMY NASZĄ MISJĘ
Poza swobodną wymianą myśli, stawianiem pytań, szukaniem odpowiedzi i realizacją wspólnych i indywidualnych projektów organizujemy również otwarte spotkania o różnorodnej tematyce. Naszą misją jest zainteresowanie szeroko rozumianą technologią te osoby, które są jej użytkownikami i rozwinięcie pasji u tych, którzy dzielą ją z nami. Wiemy też, że łatwo jest zagubić się w stale rozwijającym się cyfrowym świecie. Dlatego pracujemy u podstaw; po pierwsze uświadamiamy społeczeństwo o pojawiających się, wraz z rozwojem, poważnych zagrożeniach bezpieczeństwa. Po drugie — pomagamy im w poruszaniu się po świecie współczesnych technologii.

### ZAPEWNIAMY NIEFORMALNĄ EDUKACJĘ I WSPÓŁPRACĘ
W Hackerspace nabywamy i poszerzamy swoją wiedzę. Dzięki społeczności, którą budujemy czas na naukę nowego zagadnienia znacząco się skraca. To miejsce, w którym dzielimy się ze sobą wiedzą, czerpiąc z wielości specjalizacji naszych członków. W Hackerspace można znaleźć współpracowników do realizacji projektów i mentorów.

### DZIELIMY SIĘ ZASOBAMI
Poza nauką, stawiamy również na praktykę. Dlatego budujemy wspólny warsztat, w którym brak narzędzi czy części nie będzie powstrzymywać nikogo przed realizacją dążeń. Dzielimy się również swoim prywatnym wyposażeniem.

### PLANUJEMY NASZĄ PRZYSZŁOŚĆ
Dążymy do stworzenia społeczności, będącej lokalną, oddolną inicjatywą technologiczną, dającej swoim członkom możliwość korzystania z profesjonalnego warsztatu. Prelekcje i wykłady mają charakter otwarty, a ich liczni uczestnicy po zapoznaniu się z naszą misją i miejscem mają okazję do nas dołączyć. Utrzymanie zapewniamy sobie ze składek członkowskich, które pożytkujemy na opłacenie lokalu, zakup sprzętu czy ciekawe projekty naszych członków.

#### Patroni
Większość naszego budżetu pochodzi ze [składek członkowskich](/membership), ale mamy też patronów, którzy wspierają Hacker:Space.

{% include partners.html %}
